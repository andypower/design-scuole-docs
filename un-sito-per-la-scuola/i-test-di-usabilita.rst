I test di usabilità
===================

Il sito Wordpress realizzato è stato sottoposto ad una serie di test di usabilità, che hanno coinvolto diversi utenti tipici della scuola. In particolare abbiamo chiesto ad una rappresentanza di insegnanti, di studenti e di genitori di svolgere una serie di task sul sito, per capire assieme a loro se le informazioni cercate erano facilmente rintracciabili, per studiare i loro comportamenti sul sito web, e per raccogliere eventuali feedback e suggerimenti che ci hanno aiutato a raffinare il modello. 

I risultati del test sono stati molto positivi, ma contemporaneamente ci hanno fornito diversi suggerimenti che abbiamo subito tradotto in modifiche e miglioramenti. Un ringraziamento va al Dirigente Scolastico Mario Baldasso e alle professoresse Manola Gorza, Sara Maccagnan e a Renata Durighello per aver supportato e realizzato una giornata di test d’usabilità per il Liceo "Dal Piaz" di Feltre.
