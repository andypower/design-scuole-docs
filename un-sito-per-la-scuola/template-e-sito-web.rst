Template e sito web
===================

Il documento di architettura dell’informazione che abbiamo realizzato, permette, per ciascun content type, di conoscere l'elenco completo dei campi necessari, funzionali alla progettazione del back end e del front-end del sito web. 

Insieme ai template html (a loro volta basati sullo UI kit di Designers Italia) permette di creare il sito web di una scuola utilizzando qualsiasi tipo di soluzione tecnologica. 

In parallelo a questa soluzione, abbiamo realizzato un sito Wordpress pronto all’uso, che mettiamo a disposizione gratuitamente alla comunità scolastica, in modo da fornirle uno strumento già pronto, che va solamente installato e associato al proprio dominio, e che permette quindi di passare rapidamente alla costruzione e alla gestione dei contenuti.

Il progetto è pubblico ed è pensato per poter evolvere grazie al contributo, ai commenti e all’utilizzo da parte delle scuole italiane.

`Vai ai template HTML <https://github.com/italia/design-scuole-pagine-statiche/>`__
`Vai al repository del sito in Wordpress <https://github.com/italia/design-scuole-wordpress-theme>`__



