.. _gestione-del-digitale:

Gestione del digitale
=====================

La gestione dei servizi digitali delle scuole è un'altra sfida che
merita un'attenzione particolare.

Da un lato, si tratta di **gestire i servizi e i contenuti**. Nella
ricerca quantitativa, un terzo del personale scolastico e degli studenti
dichiara interesse verso un contributo attivo sulle attività digitali
della scuola. È un punto di partenza incredibile di centinaia di
migliaia di persone interessate a gestire servizi (es. iscrizione ai
laboratori, prenotazione colloqui) e didattica online, produrre
contenuti anche in formato digitale.

Una sfida è quella di trovare dei modi concreti per far partecipare gli
studenti, in un modello che li veda non fruitori passivi ma protagonisti
della vita scolastica (come accade a scuola, lo stesso deve accadere sul
digitale!)

Dall'altro lato, si tratta di **curare gli aspetti tecnologici e di
design**. Lo sviluppo tecnologico e il design dei servizi devono essere
pensati coinvolgendo tutti gli attori, ma è indispensabile una visione
comune. È necessario introdurre standard di servizio a cui tutti debbano
fare riferimento per alzare la qualità e non dover reinventare ogni
volta la ruota. Il primo è lavorare tutti insieme per mettere al centro
le esigenze di cittadini e personale scolastico.
