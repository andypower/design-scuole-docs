Il tema WordPress
=================

Con la guida del documento di architettura dell'informazione e l’uso del codice dei template HTML, la realizzazione del sito istituzionale di una scuola è completamente svincolata dalle scelte tecnologiche e dalla tipologia di content management system (sistema di gestione contenuti, CMS) utilizzata dagli istituti scolastici.

Tuttavia, per facilitare l’adozione del modello scuole promosso da Designers Italia, è stato realizzato e reso disponibile il tema per CMS WordPress, prodotto di riferimento della comunità open source, tra i più utilizzati dalle scuole. Il tema è pronto all’uso e permette di passare rapidamente alla costruzione e alla gestione dei contenuti, una volta installato e configurato correttamente sul dominio istituzionale dell’istituto scolastico. 

Il tema per CMS WordPress è aggiornato alla versione 1.6.3 di Bootstrap Italia e risponde pienamente ai requisiti di accessibilità previsti dalla normativa. In particolare, il tema messo a disposizione raggiunge il livello AA delle WCAG 2.1, come richiesto dalla Legge Stanca e dai successivi aggiornamenti. L’utilizzo del tema WordPress non prescinde da un’attenta cura editoriale di sezioni e contenuti del sito, così come dalla compilazione e pubblicazione della Dichiarazione di accessibilità prevista dalla normativa vigente.

`Vai al repo GitHub del tema Wordpress <https://github.com/italia/design-scuole-wordpress-theme>`_

`Guida all'installazione e all'uso del tema WordPress <https://docs.italia.it/italia/designers-italia/design-scuole-wordpress-theme-docs/it/>`_


La scelta di CMS alternativi è comunque sempre possibile e, come previsto dagli articolo 68 e 69 del Codice dell’Amministrazione Digitale (CAD), dovrebbe principalmente riguardare software a riuso oppure open source. Sul `catalogo del software della PA <https://developers.italia.it/it/software>`_ è possibile trovare software già utilizzati da altre amministrazioni o pubblicare le soluzioni sviluppate in proprio. 
