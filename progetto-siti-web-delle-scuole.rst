.. _che-cosè-il-progetto-siti-web-delle-scuole:

Che cos'è il progetto siti web delle scuole
===========================================

`Il progetto siti web delle scuole <https://designers.italia.it/progetti/siti-scuole/>`_ 
vuole definire un **modello standard
di sito web** che esprima l'insieme dei servizi digitali offerti dalle
scuole italiane a genitori, studenti e all'intera comunità scolastica.

Questo modello sarà messo **a disposizione gratuitamente** sulla piattaforma di
`Designers Italia <http://designers.italia.it/>`__. Tutti gli istituti
scolastici e, più in generale, le comunità open source, le istituzioni e le
software house che realizzano soluzioni per la scuola, potranno usarlo per
sviluppare la propria offerta digitale secondo standard definiti partendo dai
bisogni della comunità scolastica, e quindi efficaci e inclusivi.

Il progetto si basa sulla metodologia, gli strumenti e il *design system* di
Designers Italia. A sua volta, contribuisce ad alimentare il *design system*
della Pubblica Amministrazione mettendo a disposizione di tutte le
amministrazioni componenti e pattern elaborati per questo progetto. Inoltre, il
progetto ha contribuito - in termini metodologici e di know how - alla
realizzazione di un progetto simile e altrettanto importante, dedicato ai siti
web dei comuni italiani.

Il progetto è gestito dal Team per la Trasformazione Digitale su
richiesta del Ministero dell'istruzione, dell'università e della ricerca
(Miur), nell'ambito di un `percorso di attivazione degli
ecosistemi <https://pianotriennale-ict.readthedocs.io/it/latest/doc/06_ecosistemi.html>`__
previsto dal Piano triennale per l'informatica nella pubblica
amministrazione, in coerenza con gli obiettivi strategici e le linee di
azione dell'ecosistema scuola.

La ricerca e lo sviluppo sono stati realizzati grazie al contributo delle
società LCD design e BSD design, vincitrici del bando di gara.

`Consulta il Capitolato di gara per il
progetto <https://docs.google.com/document/d/13GmEfCG7R-mFN71iiHaVxGvpiy4FhRlgRoNJFeL-HMs/edit>`__.

`Consulta l'offerta di LCD e
BSD <https://drive.google.com/open?id=1nnhJGd_qD-A97Varw9gMiVN20AKs2ymW>`__,
vincitrice della gara.

.. toctree::
   :maxdepth: 3

   progetto-siti-web-delle-scuole/obiettivi.rst
   progetto-siti-web-delle-scuole/roadmap.rst
